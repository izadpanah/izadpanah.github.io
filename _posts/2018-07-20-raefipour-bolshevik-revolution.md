---
layout: post
title: چند نکته درباره سخنرانی دکتر رائفی‌پور درباره نقش یهود در انقلاب شوروی
tags: []
comment: false
---

در این ویدئو دکتر رائفی‌پور از نقش تاثیرگذار یهودیان در شکل گیری رژیم کمونیستی
شوروی حرف می‌زند: [https://www.youtube.com/watch?v=7UHVGb0rI9I](https://www.youtube.com/watch?v=7UHVGb0rI9I)

چند وقت پیش هم ولادیمیر پوتین گفته بود که ۸۰-۸۵ درصد اولین دولت شوروی از یهودیان
تشکیل شده بود: [https://www.youtube.com/watch?v=j6p1zxKnDeM](https://www.youtube.com/watch?v=j6p1zxKnDeM)

بحث درباره نقش یهودیان در انقلاب روسیه زیاد است، ولی امروز فقط با چند گزاره ای که
دکتر رائفی پور اظهار کرد کار دارم (مستقل از میزان درستی نتیجه گیری کلی):

۱. این طور که من برداشت کردم، دکتر رائفی پور قیام خملنیتسکی و کشتار یهودیان در
این رخداد را مرتبط با انگیزه آنان در انقلاب شوروی می‌داند. این رخداد در ۱۶۴۸-۱۶۵۷
میلادی رخ داده و فاصله خیلی زیادی با انقلاب شوروی دارد، و منبع خاصی در ارتباط این
رخداد با انقلاب شوروی پیدا نکردم.

۲. دکتر رائفی پور اظهار می‌کند که جمعیت شوروی ۲۲۵ میلیون نفر بوده، که ۱.۵ میلیون
نفرشان یهودی بودند. در [اولین سرشماری پس از انقلاب شوروی](https://en.wikipedia.org/wiki/First_All-Union_Census_of_the_Soviet_Union)
جمعیت کل شوروی ۱۴۷ میلیون و جمعیت یهودیان ساکن شوروی ۲.۶ میلیون نفر ذکر شده است.

۳. دکتر رائفی پور می‌گوید که از ۲۲ وزیر اولین حکومت پس از انقلاب بلشویکی ۱۷ نفر
یهودی بودند. نزدیک ترین چیزی که پیدا کردم که شبیه لیست وزیرها باشد، لیست
[شورای کمیسرهای خلق](https://en.wikipedia.org/wiki/Council_of_People%27s_Commissars)
است، که از این لیست فقط یهودی بودن تروتسکی بارز است. چون این لیست هم تعداد کل و
هم تعداد یهودیان با حرف‌های دکتر رائفی‌پور سازگار نبود، بیشتر گشتم. شبیه‌ترین لیست
با این مشخصات [کمیته مرکزی بلشویک‌ها در ۱۹۱۷-۱۹۱۸](https://en.wikipedia.org/wiki/Central_Committee_elected_by_the_6th_Congress_of_the_Russian_Social_Democratic_Labour_Party_(Bolsheviks))
بود، که تعداد کل اعضا ۲۱ و تعداد اعضای یهودی ۵ است. البته همه این‌ها با توجه به
ویکیپدیاست که منبع درجه اول نیست و درستی این اعداد نیاز به بررسی دقیق تر دارد.
یک سایت دیگر هم پیدا کردم که آمارش با آمار دکتر رائفی‌پور می‌خواند: [http://www.heretical.com/miscellx/bolshies.html](http://www.heretical.com/miscellx/bolshies.html)
ولی منبعی که این سایت به آن ارجاع داده چون هویت مولفش معلوم نیست، خیلی قابل استناد
به نظر نمی‌آید. در کل این مورد نیاز به بررسی بیشتر دارد.

با توجه به اینکه هم دکتر رائفی‌پور و هم رییس جمهوری روسیه در این مورد حرف زده‌اند و هم
برخی کتاب‌ها و شخصیت‌های سیاسی سابق در این باره سخن رانده‌اند (مثلا به صفحه
[بلشویسم یهودی](https://en.wikipedia.org/wiki/Jewish_Bolshevism) در ویکیپدیا 
مراجعه کنید)، این مطلب به تعمق بیشتر نیاز دارد. ولی سه مورد بالا چند نکته ابهام
برانگیزی بود که من در چند ساعت جستجوی خود با آن مواجه شدم.

